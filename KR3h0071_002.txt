# -*- mode: mandoku-view; -*-
#+TITLE: 小山畫譜
#+DATE: 2015-08-24 23:16:45.236872
#+PROPERTY: ID KR3h0071
#+PROPERTY: BASEEDITION WYG    
#+PROPERTY: JUAN 卷下
<pb:KR3h0071_WYG_002-1a>¶
欽定四庫全書¶
　小山畫譜卷下¶
　　　　　内閣學士加禮部侍郎銜鄒一桂撰¶
前卷既定又摘録古人畫説㕘以己意而畫家源流宗¶
𣲖亦畧可考要之衆妙傳心非可言喻豈能筆罄覽斯¶
集者知搦管時不容輕落而耳食者未許漫評金針欲¶
度難與人巧游藝之中有依據明者自領之而已外附¶
用絹紙畫具及裝潢藏弆之法牛毛繭絲亦全力搏兔¶
<pb:KR3h0071_WYG_002-1b>¶
之意云爾¶
　　書畫一源¶
倉頡造書史皇制畫書畫非異道也非書則無記載非¶
畫則無彰施二者殊途而同歸六書始於象形象形乃¶
繪事之權輿形不能盡象而後㑹之以意意不能盡㑹¶
而後諧之以聲聲不能盡諧而後指之以事事不能盡¶
指而後轉注假借之法興焉書者所以濟畫之不足也¶
使畫可盡則無事書矣(明宋濂畫原/)¶
<pb:KR3h0071_WYG_002-2a>¶
　　詩畫相表裏¶
陰陽一嘘而敷榮一吸而揫斂則葩華秀茂見於百卉¶
衆木者自形自色雖造化未嘗究心而粉飾大化文明¶
天下亦以彰衆目協和氣焉而羽蟲三百六十聲音顏¶
色飲啄態度各不相同上古采以為官稱聖人取以配¶
象類詩人多識於鳥獸草木月令四時記其榮枯語黙¶
故善詩者詩中有畫善畫者畫中有詩然則繪事之寄¶
興與詩人相表裏焉(宋宣和畫譜/)¶
<pb:KR3h0071_WYG_002-2b>¶
　　畫泒¶
漢晉以來多畫人物宫殿唐吳道子亦工人物至邊鸞¶
始以花鳥著其徒于錫梁廣陳庶等繼其業五代末始¶
有徐熙黄筌各工花鳥名盛一時宋開畫苑南北兩朝¶
能手甚多而皆以徐黄為宗泒元時猶祖述之至明而¶
繪事一變山水花鳥皆從簡易而古法弁髦矣　本朝¶
書畫直追晉宋徐黄之𣲖闇而復彰亦見文治之隆而¶
黼黻休明於兹為盛也¶
<pb:KR3h0071_WYG_002-3a>¶
　　六法前後¶
明謝肇淛云古人言畫一曰氣韻生動二曰骨法用筆¶
三曰應物寫形四曰隨類傅彩五曰經營位置六曰傳¶
模移寫此數者何嘗道得畫中三昧以古人之法而施¶
之於今何啻枘鑿愚謂即以六法言亦當以經營為第¶
一用筆次之傅彩又次之傳模應不在畫内而氣韻則¶
畫成後得之一舉筆即謀氣韻從何著手以氣韻為第¶
一者乃賞鑑家言非作家法也¶
<pb:KR3h0071_WYG_002-3b>¶
　　畫忌六氣¶
一曰俗氣如村女塗脂二曰匠氣工而無韻三曰火氣¶
有筆仗而鋒芒太露四曰草氣粗率過甚絶少文雅五¶
曰閨閣氣條描軟弱全無骨力六曰蹴黑氣無知妄作¶
惡不可耐¶
　　兩字訣¶
畫有兩字訣曰活曰脫活者生動也用意用筆用色一¶
一生動方可謂之寫生或曰當加一潑字不知活可以¶
<pb:KR3h0071_WYG_002-4a>¶
兼潑而潑未必皆活知潑而不知活則墮入惡道而有¶
傷於大雅若生機在我則縱之横之無不如意又何嘗¶
不潑耶脫者筆筆醒透則畫與紙絹離非筆墨跳脫之¶
謂跳脫仍是活意花如欲語禽如欲飛石必崚嶒樹必¶
挺拔觀者但見花鳥樹石而不見紙絹斯真脫矣斯真¶
畫矣¶
　　士大夫畫¶
趙文敏問畫道於錢舜舉何以稱士大夫畫曰𨽻體耳¶
<pb:KR3h0071_WYG_002-4b>¶
畫史能辨之則無翼而飛不爾便落邪道王維李成徐¶
熙李伯時皆士夫之髙尚者所畫能與物傳神盡其妙¶
也然又有關棙要無求於世不以贊毁撓懷常舉以似¶
畫家無不攢眉謂此關難度(明王繹論畫/)¶
　　入細通靈¶
人之技巧至於畫而極可謂奪天地之工洩造化之秘¶
少陵所謂真宰上訴天應泣者也古人之畫細入毫髪¶
故能通靈入聖今人動曰取態謂之游戲筆墨則可耳¶
<pb:KR3h0071_WYG_002-5a>¶
以言乎畫則未也¶
　　形似¶
東坡詩論畫以形似見與兒童鄰作詩必此詩定知非¶
詩人此論詩則可論畫則不可未有形不似而反得其¶
神者此老不能工畫故以此自文猶云勝固欣然敗亦¶
可喜空鉤意釣豈在魴鯉亦以不能弈故作此禪語耳¶
又謂寫真在目與顴肖則餘無不肖亦非的論唐白居¶
易謂畫無常工以似為工學無常師以真為師宋郭熙¶
<pb:KR3h0071_WYG_002-5b>¶
亦曰詩是無形畫畫是有形詩而東坡乃以形似謂非¶
直謂之門外人可也¶
　　文人畫¶
畫者文之極也故古今文人頗多著意張彥遠所次歴¶
代畫人冠棠大半必其人胷中有書故畫來有書卷氣¶
無論寫意工緻總不落俗是以少陵題咏曲盡形容昌¶
黎作記不遺毫髪歐文忠三蘇父子兩&KR1007;兄弟山谷後¶
山等評品精髙揮翰超拔然則畫者豈獨藝之云乎(宋/鄧)¶
<pb:KR3h0071_WYG_002-6a>¶
(椿論/畫)¶
　　雅俗¶
筆之雅俗本於性生亦由於學習生而俗者不可醫習¶
而俗者猶可救俗眼不識但以顏色鮮明繁華富貴者¶
為妙而强為知識者又以水墨為雅以脂粉為俗二者¶
所見畧同不知畫固有濃脂豔粉而不傷於雅淡墨數¶
筆而無解於俗者此中得失可為知者道耳¶
　　寫生¶
<pb:KR3h0071_WYG_002-6b>¶
昔人寫生先用心於行幹分條分寸之間幾多曲折膚¶
理縱横各覈名實雖有偃仰柔勁之不同自具迎暘承¶
露之態勾萌坼甲以至花葉葳蕤脫瓣垂實皆一氣呵¶
成絶無做作今人一枝一幹既少分别朝榮夜舒情性¶
全乖無惑乎花不附木木不附土剪綵欺人生意何在¶
所以貴賤修促苖裔斷延皆可徵效(明顧凝遠畫引/)¶
　　生機¶
董其昌曰畫之道所謂宇宙在乎手者眼前無非生機¶
<pb:KR3h0071_WYG_002-7a>¶
故其人往往多夀至如刻畫細謹為造物役者乃能損¶
夀葢無生機也黄子久沈石田文徵仲皆大耋仇英短¶
命此其徵矣¶
　　天趣¶
人能以畫寓意明牕淨几描寫景物名花折枝想其態¶
度綽約枝葉宛轉向日舒笑迎風欹斜含烟弄雨初開¶
殘落布置筆端不覺妙合天趣自是一樂然必興㑹自¶
至方見天機活潑若一涉應酬則煩苦鬱塞無味極矣¶
<pb:KR3h0071_WYG_002-7b>¶
安得有畫¶
　　結搆¶
宋政和中建設畫學用太學考試法試四方畫士以古¶
人詩句命題嘗試竹鎖橋邊賣酒家人皆向酒家著筆¶
一史但於橋頭竹外掛一酒帘而已又試踏花歸去馬¶
蹄香人皆作馬上看花景一史於落紅徑上掃數蝴蝶¶
飛逐馬後又試嫩緑枝頭紅一㸃人皆於花木上粧㸃¶
一史獨於危亭縹緲綠楊隱映之處畫一美人凭闌而¶
<pb:KR3h0071_WYG_002-8a>¶
立果皆得中魁選想其結搆時意象慘淡圖成後落落¶
大方推陳出新真切而不落纎巧乃為傑搆¶
　　定稿¶
古人畫稿謂之粉本前輩多寶蓄之葢其草草不經意¶
處有自然之妙也宣和紹興所藏粉本多有神妙者見¶
畫求其工未有不先定稿者也定稿之法先以朽墨布¶
成小景而後放之有未妥處即為更改梓人畫宫於堵¶
即此法也若用成稿亦須校其差謬斟酌損益視幅之¶
<pb:KR3h0071_WYG_002-8b>¶
小大而裁定之乃為合式今人不通畫道動以成稿為¶
辭毫釐千里竟成痼疾是可歎也¶
　　臨摹¶
臨摹即六法中之傳模但須得古人用意處乃為不誤¶
否則與塾童印本何異夫聖人之言賢人述之而固矣¶
賢人之言庸人述之而謬矣一摹再摹瘦者漸肥曲者¶
已直摹至數十遍全非本來面目此皆不求生理於畫¶
法未明之故也能脫手落稿杼軸予懷者方許臨摹臨¶
<pb:KR3h0071_WYG_002-9a>¶
摹亦豈易言哉¶
　　繪實繪虚¶
人有言繪雪者不能繪其清繪月者不能繪其明繪花¶
者不能繪其馨繪人者不能繪其情以數者虚而不可¶
以形求也不知實者逼肖則虚者自出故畫北風圖則¶
生涼畫雲漢圖則生熱畫水於壁則夜聞水聲謂為不¶
能者固不知畫者也¶
　　法古¶
<pb:KR3h0071_WYG_002-9b>¶
明范允臨云學書不學晉書終成下品惟畫亦然五代¶
以前名蹟已不可考而宋元諸名蹟珍賞家猶藏一二¶
其殘縑斷素流落人間者明眼亦能得之斯畫家宗匠¶
也有志法古者留意訪求潜心摹擬方能得其神理今¶
之畫者不見一古人真蹟而私心自創妄意塗抺懸之¶
市中以易斗米畫安得佳耶¶
　　畫所¶
宋顧駿之嘗搆髙樓以為畫所每登樓去梯家人罕見¶
<pb:KR3h0071_WYG_002-10a>¶
必時景融朗然後含毫若天地陰慘則不操筆今之畫¶
者筆墨混於塵埃丹青和其墨滓徒汚絹素豈曰繪畫¶
　　畫品¶
古之工畫者非名公巨卿即髙人逸士未有品不髙而¶
能畫者王紱於月夜聞鄰舟笛聲訪之贈以畫竹翌旦¶
其人以重幣求雙幅紱麾之并收其前贈今人略知飾¶
色便思求利曲意狥人其人可知其畫可知也又文徵¶
仲董文敏生前即多贋本或求其名欵亦姑應之其度¶
<pb:KR3h0071_WYG_002-10b>¶
量有過人者¶
　　畫鑑¶
自古以畫名世者不惟其畫惟其人因其人益重其畫¶
見其畫如見其人雖一時寄興於丹青而千載流芳於¶
金石間亦有名盛而圭玷者則又為藝林之龜鑑也¶
　　賞識¶
古畫多贋本良賈亦能辨之視其絹色墨蹟圖書之新¶
舊宋絹極細明絹則粗宋元人畫多不用紙董華亭晚¶
<pb:KR3h0071_WYG_002-11a>¶
年嘗用綾皆其閨房中所求今亦有贋本至於賞鑑之¶
家以筆墨氣韻為主古畫重裝亦有失神者而其骨力¶
自在至六法未諳用筆破敗者則尤其易見者也¶
　　唐宋名家¶
元湯垕畫鑑云唐人花鳥邊鸞為最大扺精於設色穠¶
豔如生其他畫者雖多互有得失歴五代而得黄筌花¶
卉翎毛超出衆史筌之可齊名者惟江南徐熙熙志趣¶
髙遠畫草木蟲魚妙入造化非世之工畫者可及也筌¶
<pb:KR3h0071_WYG_002-11b>¶
之子居寶居寀熙之孫崇嗣崇矩各得其家法至趙昌¶
惟以傅染為工骨法氣韻蔑如也花鳥一科當以唐之¶
邊鸞宋之徐黄為古今規式¶
　　徐黄畫體¶
宋郭若虚論徐黄畫體諺云黄家富貴徐熙野逸不惟¶
各言其志亦耳目所習得之手而應之心也黄筌與其¶
子居寀始事蜀為待詔筌累遷如京副使既歸朝筌為¶
宫賛居寀服舊職皆給事禁中多寫禁籞所有珍禽端¶
<pb:KR3h0071_WYG_002-12a>¶
鳥奇花怪石今傳世之桃花鷹鶻純白雉兔金盆鵓鴿¶
孔雀龜鶴之類是也徐熙江南處士志節髙邁放達不¶
羈多狀江湖所有汀花野竹水鳥淵魚今傳世之鳬雁¶
鷺鷥蒲&KR0488;鰕魚叢豔折枝園蔬藥苖之類是也二者春¶
蘭秋菊各擅重名下筆成珍揮毫可範復有居宷兄居¶
寶徐熙之孫崇嗣崇矩皆能傳授家學蜀中則有刁悉¶
&KR0601;劉賛滕昌祐夏侯延祐李懷衮江南則有唐希雅希¶
雅之孫中祚及宿都下則有李符李吉之儔皆守其泒¶
<pb:KR3h0071_WYG_002-12b>¶
　　没骨泒¶
宋郭若虚畫記云李少保端愿有圖一面畫芍藥數本¶
云是聖善齊國獻穆大長公主卧房中物或云太宗賜¶
文和其畫無筆墨惟用五采布成旁題云翰林待詔黄¶
居寀等定上品徐崇嗣没骨圖後因出示兩禁賓客蔡¶
君謨乃題云前世所畫以筆墨為上至崇嗣始用布彩¶
濃麗生態肖物逼真故趙昌輩效之多用定本臨摹不¶
落筆墨謂之没骨派愚謂造物賦形本五行為五采本¶
<pb:KR3h0071_WYG_002-13a>¶
無邊墨故名手畫像只用赤脂檀粉烘染而成不用墨¶
腔後來名手間出學没骨者漸失真傳以臨摹多而裁¶
制少也¶
　　鋪殿折枝¶
徐熙於雙縑幅素上畫叢豔叠石傍出藥苗雜以禽鳥¶
蜂蝶之類位置端莊駢羅整肅以備宫中掛設謂之鋪¶
殿花次曰裝堂花又嘗畫折枝小幅多瓶挿對臨寛幅¶
寫大折枝桃花一枝謂之滿堂春色後有作者鮮能出¶
<pb:KR3h0071_WYG_002-13b>¶
其範圍¶
　　明人畫¶
有明一代之畫若沈周王問王穀祥陸治孫克𢎞魯治¶
陳淳周之冕等皆能花卉沈王陸又以山水名孫則兼¶
人物要皆落墨淡色寫意而不能工至國初惲夀平全¶
用没骨法而運以生機曲盡造物之妙所題詩句極清¶
豔書法得河南三昧洵空前而絶後矣今之學夀平者¶
不師其意専事描摹以至枝幹不分苞蒂不備真意盡¶
<pb:KR3h0071_WYG_002-14a>¶
失而尚為&KR0915;欵以欺世豈能當識者之目耶¶
　　翎毛¶
古人花卉必配翎毛大而鸞鶴鷹鵰山雞孔雀小而鸚¶
哥畫眉鸜鵒鳩鵲燕雀之類水禽則鷺鷥鴛鴦鳬鴨脊¶
令魚虎之類無不一一肖形黄筌畫山雞於御屏時有¶
獻鷂者鷂忽奮起欲攫之鷂固健畫亦神矣宋李澄叟¶
畫說畫翎毛者當浸潤於籠養飛放之徒鷙鳥問養鷙¶
鳥者求之寫照依形各從其類韓幹畫馬廐中萬馬皆¶
<pb:KR3h0071_WYG_002-14b>¶
吾師之說明矣然則畫花卉者須就老圃朝夕觀之然¶
後得其含苞吐秀榮敷凋落之態徒事稿本奚益也¶
　　草蟲¶
叢花宻葉之際著一二飛蟲不惟空處不空亦覺分外¶
生動宋曽雲巢無疑工畫草蟲年愈邁愈精或問其何¶
傳無疑笑曰此豈有法可傳哉某自少時取草蟲籠而¶
觀之窮晝夜不厭又恐其神之不完也復就草間觀之¶
於是斯得其天方其落筆之時不知我之為草蟲耶草¶
<pb:KR3h0071_WYG_002-15a>¶
蟲之為我也此與造化生物之機緘葢無以異豈有可¶
傳之法哉¶
　　畫石¶
宋黄休復論前輩畫太湖石用飛白法而以淺深墨嵌¶
空之獨黄居宷以筆端摤擦文理縱横稜角峭硬如¶
虬虎將踴厥狀非一其畫松竹花雀皆能變易古法别¶
開生面¶
　　㸃苔¶
<pb:KR3h0071_WYG_002-15b>¶
明唐志契論㸃苔當從石縫中㸃出或濃或淡或濃淡¶
相間不多不少不宻不疎古畫有横苔直苔并有不㸃¶
苔者必預先畫石無一筆頽敗故加一㸃一㸃好看少¶
一㸃容或無妨也近時作者率意㸃擢不顧其安苔豈¶
有長於突處不堅牢之理以識者觀之如鳥鼠之糞堆¶
積狀耳又謂山石醜處須以苔遮掩之愈遮愈醜是以¶
浮寄煩腫之病都由於此¶
　　畫竹¶
<pb:KR3h0071_WYG_002-16a>¶
竹分竿節枝葉畫竿從梢至根雖一一畫下而意思貫¶
穿梢頭節短漸漸放長至根又漸短行筆平直兩邊如¶
界此畫竿法也畫節用兩筆勾出上一筆稍彎如仰月¶
其生枝處畧突下一筆承上畧短無兩頭超起此畫節¶
法也枝必附節雄竹單枝雌竹雙枝上節在左則下節¶
在右用筆迅速方能遒健葉多則枝覆葉少則枝昻風¶
枝雨枝隨時俯仰此畫枝法也葉須勁利實按虚起一¶
抹便過遲留不得粗忌如桃細忌如柳一忌孤行二忌¶
<pb:KR3h0071_WYG_002-16b>¶
兩竝三忌如义四忌如井五忌手掌亦忌蜻蜓總須葉¶
葉交加疎處遥相照應則不犯諸忌矣轉側向背雨打¶
風翻正濶偏狹雙頭單脚此畫葉之法也故畫蘭用側¶
筆畫竹用折筆王紱畫竹竿瘦而葉肥倍饒丰態學者¶
宜宗之¶
　　畫松¶
松幹如龍鱗然不可圓圏到底須以横直筆㸃擦破之¶
其節四面對生枝老則下垂頂銹則拳禿葉如&KR0107;股每¶
<pb:KR3h0071_WYG_002-17a>¶
葉必雙其著枝處有筒赭色茅松枝長葉茂葉葉交加¶
剔牙松幹蒼黑葉短亦交义其葉之正面圓而叢側面¶
如半扇相其枝幹而布列之以色之淺深為新舊又羅¶
漢松青幹濶葉結子如豆青紅各半如梵僧趺跏狀故¶
名¶
　　畫柏¶
畫柏亦須畫古柏疤節纍纍或豁腹虬形或禿頂鴟喙¶
或龜蛇紐結葉用攅㸃法或五出六出叢聚如黛枯枝¶
<pb:KR3h0071_WYG_002-17b>¶
黑色無皮有皮處如麻絲纒繞彎環斜抱凡畫松柏皆¶
欲成形僵立如鬼夭矯如龍藤蘿牽掛苔蘚斑駁根畔¶
不宜多草如畫折枝則柏葉宜直筆抒寫而葉端有赭¶
色㸃竝宜柏子至纓絡柏刺柏黄柏皆不入畫¶
　　畫柳¶
諺云畫人莫畫手畫獸莫畫狗畫樹莫畫栁一畫便出¶
醜以柳之飄曳摇颺隨風無定也要之入畫者皆垂栁¶
畧帶微風梅時栁梯而已杏時柳眼尚未全舒桃時柳¶
<pb:KR3h0071_WYG_002-18a>¶
眉方展葉長而分棵夏則栁幔重帷秋則栁條衰落所¶
謂六法通四時也凡畫花栁栁宜在前花宜在後則掩¶
映好看至顏色青黄則隨時早晚¶
　　梧桐¶
直幹横枝四面對節樹老則枝下垂綠皮無皴横抺數¶
筆而已葉如盤大五出長柄花五出結實如杓子綴於¶
邊熟則皮皺皆堪入畫¶
　　潑墨¶
<pb:KR3h0071_WYG_002-18b>¶
唐時王洽性疎野好酒醺酣後以墨潑紙素或吟或嘯¶
脚蹴手抹隨其形狀為山石雲水倐忽造化不見墨汚¶
後張僧繇亦工潑墨嘗醉後以髪醮墨塗之凡畫不用¶
筆者吹雲潑墨水畫(以墨浮水/甪紙收貼)火畫(㸃香畫紙/如白描畫)漆畫繡¶
畫皆非正派固不足取¶
　　指畫¶
唐張璟即以手畫畢宏見而驚異之或問所授曰外師¶
造化中得心源近時髙且園其佩工指畫名指頭生活¶
<pb:KR3h0071_WYG_002-19a>¶
人物山水禽魚無不生動曾見其巨幛作海水圖駭波¶
立浪雄壯若有衝激聲上空半尺許寫兩飛鶴遠望之¶
宛然海角天涯髙本工筆畫苦於應酬乃變為指畫未¶
有不能筆而能指者俗手未知握管强欲效顰畫虎不¶
成災墨禍紙令閱者汚目豈不可笑¶
　　西洋畫¶
西洋人善勾股法故其繪畫於陰陽遠近不差錙黍所¶
畫人物屋樹皆有日影其所用顏色與筆與中華絶異¶
<pb:KR3h0071_WYG_002-19b>¶
布影由濶而狹以三角量之畫宫室於墻壁令人㡬欲¶
走進學者能參用一一亦具醒法但茟法全無雖工亦¶
匠故不入畫品¶
　　落欵¶
畫有一定落欵處失其所則有傷畫局或有題或無題¶
行數或長或短或雙或單或横或直上宜平頭下不妨¶
參差所謂齊頭不齊脚也如有當擡寫處只宜平擡或¶
空一格又欵宜行楷題句字略大年月等字略小元人¶
<pb:KR3h0071_WYG_002-20a>¶
畫有落欵於樹石上者亦恐傷畫局故也凡畫以單欵¶
為佳傳之於後亦加珍重必欲為號須視其人何如今¶
人恐被攘奪必求雙欵以不敏謝之可也¶
　　裱畫¶
裝潢非筆墨家事而俗手每敗壞筆墨不可不慎畫就¶
即裱恐顏色脫暈必須時久而帚法重輕調糊厚薄視¶
紙絹之新舊為程度小幅挖嵌為佳書斗必須淺色所¶
鑲綾絹非本色亦淺色軸則花梨紫檀黄楊漆角者為¶
<pb:KR3h0071_WYG_002-20b>¶
宜玉石則太沈重式尚古樸勿事雕飾絹畫則綾裱紙¶
畫或絹裱即用紙裱亦必綾邊上下尺寸俱有一定長¶
短不得古畫重裝宜仍托底珍賞之家必延良工於室¶
為之恐一落舖中易去底紙摹作&KR0915;本則失却元神也¶
裝後題籖必善書者篆𨽻更妙賞鑑圖書亦不可少¶
　　藏畫¶
裝潢得法亦貴珍藏盛以畫囊置木箱内懸之屋樑透¶
風處南方蒸熱伏候宜取曬䁁以樟腦芸香花椒烟葉¶
<pb:KR3h0071_WYG_002-21a>¶
等貯箱内又貴時常取掛則無霉蛀之患焚香恐防熏¶
黑垂簾以避蠅汚什襲珍之則畫不落刦傳之十世猶¶
新何患其不夀乎¶
　末附¶
　　礬絹¶
膠礬不得法雖筆墨精妙亦無所施置一棚架直挺二¶
根約長八尺寛二寸半見方多鑿筍穴横幹二根或二¶
三四五尺寛不等(以絹有/寛窄也)穿入穴内用木楔楔𦂳然後¶
<pb:KR3h0071_WYG_002-21b>¶
著漿漿糊不可太熟熟則無力先粘上邊横幹次左右¶
兩直梃粘絹時看照絲縷正直空下一邊懸幹數寸漿¶
乾之後以小竹竿縳定絹邊而以麻索網於下幹之上¶
然後上膠礬以排筆順下不宜逆帚礬遍拔出木楔自¶
内楔出綳𦂳麻索亦抽𦂳中腰反面用木幹撑直乾後¶
背面亦礬凡膠礬絹須天氣晴明俟其陰乾掲下則潔¶
白而光潤¶
　　用膠礬¶
<pb:KR3h0071_WYG_002-22a>¶
廣膠以明亮有節者為上膠一兩礬三錢謂之外加三¶
隔宿先將水浸膠明旦火上畧熬即化明白礬研末冲¶
以温水烘化用大碗二膠礬各盛半碗俟温後冲和合¶
為一碗若滚熱即冲則成塊矣¶
　　礬紙¶
膠礬分兩如前而紙性沁入膠一兩礬三錢水須一碗¶
半止礬一面足矣礬時須下有襯紙則不破壞如畫山¶
水則用風礬以紙浮貼墻上一兩月即可用愈久愈佳¶
<pb:KR3h0071_WYG_002-22b>¶
　　搥絹¶
先以水噴絹勻遍用白布三尺卷作心外包絹不可太¶
𦂳用搗衣槌於光石上搥打左手持絹右手執槌兩手¶
俱要鬆活每打一下則左手一轉側搥四五百則絲扁¶
而勻細矣若耿絹則自然𦂳細不必搥¶
　　畫&KR4146;¶
畫&KR4146;宜多用二寸圍白地無花者舊窑更佳筆捵亦不¶
可少用過即洗淨貯一擎盒内北地風灰易滓用時必¶
<pb:KR3h0071_WYG_002-23a>¶
有遮膠杯亦宜磁不宜銅器恐銅銹亦能變色也硯臺¶
墨床壓尺界尺等俱要潔淨¶
　　畫筆¶
畫筆惟杭州八字橋張文貴家所製為得法(其孫號/思溪)㸃¶
花用白描行幹用狼毫鈎筋用小狼毫葉用小著色翎¶
毛蜂蝶用鬚眉山石用蠏爪㸃花心用白描秃筆天水¶
烟雲地坡石岸用排筆判筆用過即洗淨置筆筒内粉¶
筆臙脂筆各不相假餘或通用¶
<pb:KR3h0071_WYG_002-23b>¶
　　用水¶
無泉水則用氷水或雪水夏月天泉水數者俱無則用¶
蒸滴法以大碗覆鍋上而取其滴露以擠臙脂非此不¶
可作畫時須水二碗一洗筆一調顏色汚即更換¶
　洋菊譜(有序/)¶
　　洋菊出乾隆年間花具五色圓者如毬扁者如盤¶
　　如輪花瓣皆有筒或短筒或長筒或筒末出瓣如¶
　　匙或但有筒而無瓣丙子閏九月奉¶
<pb:KR3h0071_WYG_002-24a>¶
㫖召入内殿各為之圖定以佳名而¶
御題其上裝成巨册入秘苑珠林乃恭為譜序曰¶
　　鞠有黄花月令載之亦越晉室淵明采之五色茱¶
　　萸出自後代統名曰菊譜不勝載近得洋菊花事¶
　　一變鋸葉筒瓣為圓為扁爍如星懸簇如針攅如¶
　　輪如葢如鉢如盤超挖如匙排挿如簮如笠斯糾¶
　　如環無端心管五出色態多般或曰蒿本人力所¶
　　接冒以洋名實出中國余既繪圖賦以長篇乃為¶
<pb:KR3h0071_WYG_002-24b>¶
　　兹譜以備考焉¶
　花名三十六種¶
　　銀佛座¶
白花黄心半筒瓣末俱超宛如佛座葉大尖長與金佛¶
座皆為上品¶
　　金佛座¶
鵞黄色綠心筒二分尖瓣上超花極玲瓏葉尖而宻圍¶
大¶
<pb:KR3h0071_WYG_002-25a>¶
　　宫花錦¶
金黄色外深内淡半筒瓣末上超花圓滿微心不甚顯¶
大逕三寸舊名含烟鋪錦¶
　　錦貝紅¶
硃紅色反瓣黄色開足多反抱紅黄相間形如毬瓣短¶
交义叠亂花不大梗葉尖細舊名金背紅¶
　　雪羅襦¶
白花淡黄心筒二分濶瓣平直圓整反瓣有紅絲葉圓¶
<pb:KR3h0071_WYG_002-25b>¶
而小舊名青山掛雪¶
　　珊瑚枝¶
大紅帶紫色黄心四面有鬚筒不見瓣尖濶葉帶紫色¶
　　紫霞綃¶
粉紫色甚嬌花大如盤檀心凸起筒長五分瓣尖濶形¶
扁葉尖小舊名國色天香¶
　　七寶盤¶
牙色長筒末舒瓣二分如耳挖黄心花扁如盤葉少鋸¶
<pb:KR3h0071_WYG_002-26a>¶
花徑三寸¶
　　桂叢紫¶
紫色長筒末略舒瓣大心徑半寸金黄五出筒葉嫩綠¶
花大而扁瓣希少舊名紫桂蓮¶
　　千金笑¶
銀紅色瓣濶環抱玲瓏心間五出筒微黄不多露葉尖¶
長而窄狹¶
　　宻荷花¶
<pb:KR3h0071_WYG_002-26b>¶
淡黄色心小二分筒瓣寸許濶二分皆超起葉尖長少¶
鋸¶
　　紫絲蓮¶
深紫色花大如盤黄心如棋子二分筒瓣末俱超起形¶
扁徑三寸梗粗葉長瘦如雞脚¶
　　檀心暈¶
血牙色近心牙黄長筒瓣末如匙圓三寸梗細葉圓¶
　　雪蓮臺¶
<pb:KR3h0071_WYG_002-27a>¶
白花帶碧色瓣末超起如蓮心黄而小半筒葉肥嫩梗¶
細¶
　　雨鵑紅¶
朱墨色心圓小而黄長筒末如匙花大如輪葉尖長帶¶
赤色梗粗¶
　　絨錦心¶
淡紫色心大徑寸黄金色五出筒瓣長筒如線不出匙¶
參差疎落類桂叢紫花扁如盤葉瘦舊名紫龍鬚¶
<pb:KR3h0071_WYG_002-27b>¶
　　佛手黄¶
嫩黄色心五出筒深黄散亂瓣濶彎環葉肥澤梗細¶
　　湧金輪¶
嫩黄色大如盤檀心凸起深黄瓣長二寸筒末出匙超¶
上圍六寸肥葉圓勁舊名黄金針¶
　　粉翎兒¶
粉色長瓣大徑三寸心青黄色瓣有出心上者托瓣微¶
紅葉長瘦如蒿¶
<pb:KR3h0071_WYG_002-28a>¶
　　錦標紅¶
朱色微筒長瓣開足下披心一簇金黄葉肥舊名滿心¶
大紅¶
　　月華秋¶
粉紅色心中青外黄筒二寸白瓣裏白外紅而尖銳如¶
月華五采梗細¶
　　紅玉環¶
白花微紅不見筒瓣長濶彎環相紐如連環圓毬徑三¶
<pb:KR3h0071_WYG_002-28b>¶
寸舊名玉連環¶
　　昭容紫¶
深紫色筒瓣到頭如匙心黄而小形扁¶
　　銀絲針¶
白花青黄心極小瓣如針花圓葉細梗弱舊名銀針又¶
名銀絲蓮花形之特異者¶
　　秋月白¶
白花濶瓣筒二分形圓葉團而短舊名鵝毛飛¶
<pb:KR3h0071_WYG_002-29a>¶
　　海紅蓮¶
粉紅大心黄色瓣半筒末超起如蓮臺葉肥梗粗花扁¶
徑三寸¶
　　萬㸃紅¶
淡粉紅長筒末作小匙匙内深紅瓣疎而參錯葉尖梗¶
細舊名落紅萬㸃¶
　　青心玉¶
白花而圓微筒青黄心瓣濶托瓣微紅梗細葉團小舊¶
<pb:KR3h0071_WYG_002-29b>¶
名青心壓玉¶
　　錦麟祥¶
金紅半筒瓣狹而長彎繞花圓徑二寸葉如蒿舊名橘¶
皮紅¶
　　金赤芾¶
大紅心五出筒帶黄色瓣濶而尖花扁徑三寸葉少鋸¶
梗直¶
　　鷺鷥管¶
<pb:KR3h0071_WYG_002-30a>¶
粉紅濶瓣大心淡黄白色五出筒如白羽花扁徑三寸¶
葉尖長梗細¶
　　朝陽素¶
淡紫色半筒粉心五出心上有瓣花大而扁徑三寸葉¶
尖長¶
　　金縷衣¶
嫩黄長筒瓣末出匙檀心圓小青莖大徑四寸葉尖多¶
鋸齒舊名黄鶴樓¶
<pb:KR3h0071_WYG_002-30b>¶
　　紫金魚¶
玫瑰色長筒末作匙心帶黄色花扁徑三寸葉肥而長¶
梗細¶
　　墜紅絲¶
銀紅色著心處白色長筒瓣出半寸青心如棋子花大¶
四寸餘舊名老君眉¶
　　金鳳羽¶
黄色瓣濶半筒葉小花開最早又白者名銀鳳羽¶
<pb:KR3h0071_WYG_002-31a>¶
　¶
　¶
　¶
　¶
　¶
　¶
　¶
　¶
<pb:KR3h0071_WYG_002-31b>¶
　¶
　¶
　¶
　¶
　¶
　¶
　¶
　小山畫譜卷下¶
